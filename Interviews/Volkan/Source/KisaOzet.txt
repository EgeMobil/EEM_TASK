Merhabalar, tasarladığım sistem hakkında biraz bilgi vermek isterim.
Yazılımı geliştirirken, bir ECU (Elektronik Kontrol Ünitesi) gibi çalışacak bir yapı kurmayı hedefledim.
Bu yapıda, pedalın kontrolünü sağlamak için bir state machine (durum makinesi) kullanarak sürekli olarak pedal pozisyonunu izledim.
Bu sayede anlık değişimlere daha duyarlı bir sistem elde ettiğimi düşünüyorum.

Ayrıca, donanıma bağlı bir timer kesmesi kullanarak, her 100 ms’de bir sabit mesaj nesnesini gönderdim.
State machine yapısından faydalanarak, mesajın içeriğinde bir değişiklik yapılması gerektiğinde, hızlı bir şekilde tepki verip periyodu bozmadan mesajın içeriğini güncelledim.

Tepki süresi kadar önemli bir diğer konu ise DM (Diagnostic Message) tarafında okunan veride oluşan bozuklukların tespitiydi.
Bozukluk tespit ettiğim anda, hatayı ilk olarak mesajla birlikte ilettim ve sonrasında bu hatayı kalıcı hafızaya kaydettim. 